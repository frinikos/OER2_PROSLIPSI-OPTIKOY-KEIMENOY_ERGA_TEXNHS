https://frinikos.github.io/OER2_PROSLIPSI-OPTIKOY-KEIMENOY_ERGA_TEXNHS/
 
Γνωστικό Αντικείμενο: Νεοελληνική Γλώσσα Α΄ Γυμνασίου, «Έργα τέχνης – Πρόσληψη οπτικού κειμένου». Τύπος OER: Οπτικοποιήσεις.

Σύντομη περιγραφή: Οι μαθητές/-τριες καλούνται να παρατηρήσουν μια σειρά έργων τέχνης Ελλήνων και ξένων ζωγράφων, προερχόμενων από Συλλογές της Εθνικής Πινακοθήκης, και να συζητήσουν σχετικά με τις μορφές ψυχαγωγίας που αποτυπώνονται στην εποχή που απεικονίζουν. Καλούνται να συγκρίνουν σημερινές μορφές ψυχαγωγίας που έχουν συζητηθεί μέσα από τα κείμενα της Ενότητας με τις απεικονιζόμενες στα έργα τέχνης, να προβληματιστούν για τις αλλαγές στην ψυχαγωγία που έχουν επέλθει στη σημερινή εποχή, να σκεφτούν νέες μορφές ψυχαγωγίας που δεν υπήρχαν την εποχή που αποτυπώνονται στους ζωγραφικούς πίνακες και να ανταλλάξουν τις απόψεις τους στην τάξη σε έναν δημιουργικό διάλογο.

Προβληματική της επιλογής του συγκεκριμένου τύπου OER και της αντίστοιχης τεχνολογίας: Το συγκεκριμένο OER αποτελεί συμπληρωματικό Ψηφιακό Μαθησιακό Αντικείμενο που εμπλουτίζει τις δραστηριότητες της διδακτικής ενότητας. Αξιοποιήθηκε η τεχνολογία html, css, h5p που υποστηρίζει ένα βασικό περιβάλλον κειμένου και εικόνας και επιλέχθηκε με στόχευση τον οπτικό γραμματισμό των μαθητών/-τριών, την εξάσκηση της παρατηρητικότητας μέσα από δραστηριότητες πρόσληψης οπτικού κειμένου και την ακόλουθη παραγωγή προφορικού λόγου και ανάπτυξη επιχειρηματολογίας. Παράλληλα, συμβάλλει στην ανάπτυξη της παρατηρητικότητας και της κριτικής σκέψης των μαθητών/-τριών.

 Αξιοποίηση στην Εκπαίδευση: Ο συγκεκριμένος πόρος μπορεί να αξιοποιηθεί ως δραστηριότητα ολομέλειας στην τάξη για την πρόσληψη οπτικού κειμένου στο πλαίσιο διακαλλιτεχνικού διαλόγου και για την παραγωγή προφορικού λόγου, δίνοντας τη δυνατότητα συζήτησης, ανταλλαγής σκέψεων και ανάπτυξης επιχειρημάτων σχετικά με μορφές ψυχαγωγίας στο παρελθόν και στον παρόν. Οι μαθητές/-τριες εξασκούνται να παρατηρούν κριτικά (ανάπτυξη της παρατηρητικότητας και κριτικού γραμματισμού), εκφράζονται δημιουργικά, κοινωνούν στους/στις συμμαθητές/-τριές τους την προσωπική τους άποψη, αναστοχάζονται. Στο πλαίσιο αυτό, ιδιαίτερη σηµασία αποκτούν η ανάπτυξη δεξιοτήτων ακρόασης και οµιλίας και, γενικότερα, κοινωνικών δεξιοτήτων και στάσεων σεβασµού προς τον/τη συνοµιλητή/-τρια.  

